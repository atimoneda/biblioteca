---
layout: post
title: "El Juego del Ángel"
author: "Carlos Ruiz Zafón"
image: "/assets/images/el_juego_del_angel.webp"
date: 2025-10-20
tags: [2025, "novel·la"]
nota: "9/10"
---

Després de llegir fa poc <i>La sombra del viento</i>, m'he vist gairebé obligat a continuar amb <i>El juego del Ángel</i>, i continuaré fins acabar la saga, per pur plaer.

Recordo que la primera vegada que vaig llegir-lo no em convèncer. Esperava una precuela directa de <i>La sombra del viento</i>, però només hi apareixien de passada alguns personatges. La segona em va agradar més, i aquesta última l'he gaudit com mai.

<i>El juego del Ángel</i> és una historia a la mateixa Barcelona de <i>La sombra del viento</i>, però als anys vint, on un jove escriptor sobreviu com pot amb el poc que guanya treballant en una diari de la ciutat, fins que rep una temptadora oferta d'un misteriós editor de París. Acceptar-la desencadena una successió d'esdeveniments sospitosos i estranys que, a poc a poc van revelant quina és la veritable naturalesa d'aquest enigmàtic editor.

La trama és una mica més enrevessada, i a mesura que avences per les pàgines es fa més evident el realisme màgic que l'autor fa servir en l'obra confonent realitat i fantasia. Més misteriosa i fosca que la seva predecesora, on igualment es va construint l'univers d'<i>El cementerio de los libros olvidados</i>.

El final pot causar una mica de desconcert, ja que queda a criteri del lector la interpretació que en fa. Això és el que menys em va agradar en la primera lectura, però també és el que li dona el punt màgic característic d'altres novel·les de Zafón fora de la saga.

Recomano la seva lectura sempre que s'hagi llegit abans <i>La sombra del viento</i>. És veritat que els 4 llibres de la saga son independets i es poden llegir separadeament, però molta gent —grup al qual m'incloc— pensa que no és el millor punt de partida.