---
layout: post
title: "La insostenible lleugeresa del ser"
author: "Milan Kundera"
image: "/assets/images/la_insostenible_lleugeresa_del_ser.webp"
date: 2025-12-30
tags: [2025, "novel·la", "filosofia"]
nota: "6/10"
---

Una altra novel·la de la llista de pendents que trobo a les llibreries de carrer de Sant Just, i en català!

Es tracta d'una novel·la romàntica i filosòfica on podem trobar diferents tipus de relacions i com són viscudes des del punt de vista dels diferents personatges que apareixen. L'autor, molt influenciat per Nietzsche, ens convida a reflexionar sobre la importància de les decisions que prenem si només vivim una vegada. Si realment tenen un pes real. És més important una vida amb pes o una vida lleugera? I, un cop ens desfem del pes, aquella lleugeresa que sentim és encara més feixuga.

El relat, emmarcat en l'antiga Bohèmia i la Praga ocupada pels russos, va intercal·lant les històries dels personatges amb reflexions personals; és a dir, el narrador és el propi autor, que es conscient que esta escrivient una novel·la, intervé, jutja, dubta i filosofa. Una manera de trencar amb la narrativa clàssica. En certs punts recorda l'absurd que podem trobar a la novel·la de <i>L'estranger</i> d'Albert Camus, o l'existencialisme de <i>La metamorfosi</i> de Kafka.

Kundera no narra una història per consolar el lector, sinó per obligar-lo a mirar-se a si mateix: què pesa, què és lleuger, i fins a quin punt som responsables del sentit que donem a les nostres vides.

Més que una novel·la, és un assaig existencial disfressat de ficció. És un llibre una mica més complicat i difícil de llegir que recomano a totes aquelles persones a qui els agradi la filosofia i vulguin pensar.


