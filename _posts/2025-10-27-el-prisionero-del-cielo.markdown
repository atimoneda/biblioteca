---
layout: post
title: "El prisionero del cielo"
author: "Carlos Ruiz Zafón"
image: "/assets/images/el_prisionero_del_cielo.webp"
date: 2025-10-27
tags: [2025, "novel·la"]
nota: "9/10"
---

Continuem el fascinant viatge de la tetràlogia d'<i>El cementerio de los libros olvidados</i> amb <i>El prisionero del cielo</i>. De la mateixa manera que <i>El juego del Ángel</i> no em va agradar gaire la primera vegada, <i>El prisionero del cielo</i> tampoc em va convèncer; de fet, en recordava ben poca cosa. En aquesta segona lectura, i havent-les llegit seguides, he de corregir aquella afirmació i confessar que m'ha encantat.

Aquesta novel·la actua com a pont entre les altres dues i va molt lligada a <i>El juego del Ángel</i>. En resol alguns dubtes però, alhora, també en genera de nous i fa brillar encara més aquell realisme màgic del qual parlàvem en l'anterior ressenya.

El llibre se centra en la història entre dos personatges principals de la saga i, amb el mateix estil narratiu fosc i misteriós, et deixa a les portes de la quarta i última novel·la de la tetràlogia, on s'espera que s'acabin de lligar els fils.

Tot i ser més breu, és una novel·la molt intensa i essencial dins la sèrie. Recomano és llegir-la seguint l'ordre de publicació. Inicialment volia intercalar-les amb altes llibres, però m'han agradat tant que les tres últimes les llegides una rere l'altre.

M'he quedat tant atrapat a la història que ja estic llegint l'última entrega, <i>El laberinto de los espíritus</i>, la gran cloenda d'aquest univers literari. Aviat, si tot va bé, en podreu llegir la ressenya.