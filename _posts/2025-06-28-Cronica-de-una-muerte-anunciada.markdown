---
layout: post
title: "Crónica de una muerte anunciada"
author: "Gabriel García Márquez"
image: "/assets/images/cronica_de_una_muerte_anunciada.jpeg"
date: 2025-06-28
tags: [2025, "novel·la"]
nota: "6/10"
---

Tenia aquesta novel·la pendent des de feia temps, i passejant per Sant Just, vaig topar amb un exemplar a una d’aquelles llibreries de carrer on la gent deixa i recull llibres. Va ser una troballa inesperada que no vaig dubtar a endur-me.

Una novel·la curta on tot un poble sap que es cometrà l’assassinat de Santiago Nasar...excepte ell. Ningú mou un dit per evitar-ho. La història explica les últimes hores de vida del protagonista des de diferents punts de vista dels testimonis del poble, on es va escampant la notícia. El narrador, un amic de Santiago Nasar, explica 27 anys després els fets, buscant els implicats i, recordant converses antigues, reconstrueix l’assassinat i intenta ordenar cronològicament els fets.

És una novel·la amb molts personatges però més fàcil de llegir que <i>Cien años de soledad</i> que, per cert, hi fa una picada d’ullet mencionant un dels personatges. Tot i saber el final pràcticament des de l’inici del llibre, es manté un fil d’intriga fins al final: no tant pel què, sinó pel com i pel després, què va passar realment, i quin destí van tenir aquells que hi van estar implicats.