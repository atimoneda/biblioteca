---
layout: post
title: "22/11/63"
author: "Stephen King"
image: "/assets/images/22_11_63.jpg"
date: 2025-05-15
tags: [2025, "novel·la"]
nota: "8/10"
---

Primera novel·la d'Stephen King que llegeixo i m'ha encantat. Feia temps que no llegia una novel·la llarga, i aquesta se m'ha fet curta. Capítols curts on sempre passen coses.

Un llibre ple d'acció, on un professor descobreix que pot viatjar al passat i decideix intentar evitar l'assassinat d'en Kennedy. Tot i haver-hi viatges en el temps, no considero que sigui de ciència-ficció. Els viatges en el temps modifiquen el present -o el futur, depèn des d'on ho miris-, i el protagonista, Jake Epping, creu que evitant l'assassinat de JFK el món hauria anat millor del que ha anat. El que no sap en Jake és que el passat és obstinat i no vol ser canviat, i no es deixarà modificar tan fàcilment.

Tot això, junt amb una història d'amor i una mica de violència, fa que sigui una novel·la fàcil de llegir.

He vist que hi ha una sèrie sobre el llibre que també vull mirar.

