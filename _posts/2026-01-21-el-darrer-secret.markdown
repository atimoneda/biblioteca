---
layout: post
title: "El darrer secret"
author: "Dan Brown"
image: "/assets/images/el_darrer_secret.webp"
date: 2026-01-21
tags: [2026, "novel·la"]
nota: "7/10"
---

La nova aventura del professor Robert Langdon ha arribat a les nostres estanteries plena d'acció trepidant de principi a fi.

En aquesta ocasió, en Robert es troba a Praga acompanyant la seva amiga Katherine Solomon, que hi fa una conferència sobre ciència noètica com a prèvia a la presentació d'un llibre que ha escrit i que canviarà el paradigma actual sobre el coneixement que tenim de la conciència i el cervell.

A partir d'aquí, un seguit de fets comencen a enrevessar-se per dur la parella a una frenètica successió d'esdeveniments on es veuran perseguits per diferentes entitats i hauran de fer servir el seu enginy per sortir-ne il·lesos. Durant l'aventura es va aprofundint en els descobriments que ha fet la ciència noètica, que ja va ser introduïda a <i> El símbol perdut</i>, i en com aquests canvien el concepte que tenim sobre la conciència humana i de com es podria transformar el món si sortissin a la llum.

És cert que aquesta vegada es troben a faltar més trencaclosques que posin a prova l'astúcia del professor per resoldre'ls, ja que en són un dels principals trets distintius. També trobem a faltar una mica més de profunditat en alguns personatges secundaris i que, després de la resolució del conflicte, hi han bastants capítols que semblen concebuts més per dilatar la història que no pas per fer-la avançar.

Tot i això, la novel·la és fàcil i agradable de llegir, no es fa llarga i et manté atrapat de principi a fi. Un model continuista del que havíem pogut llegir en entregues anteriors. Si t'agraden les novel·les anteriors d'en Robert Langdon, aquesta tampoc et decebrà.
