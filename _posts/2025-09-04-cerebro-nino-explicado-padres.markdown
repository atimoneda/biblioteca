---
layout: post
title: "El cerebro del niño explicado a los padres"
author: "Álvaro Bilbao"
image: "/assets/images/el_cerebro_del_nini_explicado_a_los_padres.webp"
date: 2025-09-04
tags: [2025, "assaig"]
nota: "9/10"
---

Vaig llegir aquest llibre perquè me'l va recomanar un amic durant l'embaràs del meu fill, i ara que ja ha nascut, aquest mateix amic me l'ha regalat en format físic i l'he tornat a rellegir.

És un llibre sobre la criança dels fills de 0 a 6 anys amb base cientifica sòlida, però explicat molt senzillament amb consells pràctics i aplicables immediatament amb qualsevol nen o nena. Tot i tractar sobre com funciona el cervell del nen, està escrit amb un llenguatge entenedor i fa que la lectura sigui àgil i fàcil.

El trobo molt útil i el considero indispensable per millorar l'educació que podem donar als petits. I amb educació, no em refereixo a coses com matemàtiques o altres matèries acadèmiques, sinó a com tractar els nens per potenciar habilitats com la gestió emocional, la confiança, l'autoestima, la tolerància a la frustració, l'autocontrol, el desenvolupament social, la creativitat… en definitiva, totes aquelles eines que els ajudaran a créixer i a enfrontar-se a la vida amb més fortalesa.

100% recomanable si ets mare/pare o si ho has de ser aviat, o bé si tractes amb infants habitualment. De ben segur que en els propers 6 anys me'l llegiré unes quantes vegades més.