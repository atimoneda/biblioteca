---
layout: post
title: "La Guerra del Arte"
author: "Steven Pressfield"
image: "/assets/images/la_guerra_del_arte.webp"
date: 2026-02-16
tags: [2026, "assaig"]
nota: "3/10"
---

Estem davant d'un assaig, o potser la mal vista autoajuda, on l'autor s'adreça als artistes, un grup on també inclou els emprenedors o qualsevol persona immersa en un procés creatiu.

El llibre consta de tres parts; en la primera ens descriu el principal problema que fa que els artistes no crein: la Resistència, que és tot un seguit d'excuses que, tot i ser reals o inventades, són les raons per les quals no ens posem a treballar en el nostre projecte. La segona part són tot un seguit de consells per vèncer la Resistència. I la tercera part, és la més curiosa, i és la relació que fa l'autor amb forces místiques o divines amb la creativitat de l'artista.

Aquesta tercera part, tot i no ser gaire pràctica, ens intenta convèncer que un cop comencem a treballar, s'inicia un procés on actuen en forma d'ajuda unes forces universals, que l'autor anomena "Muses", i et van guiant durant el procés per fer-te fer una bona feina. 

Tot i ser un llibre curt, es fa una mica repetitiu, i tot i els consells de la segona part no el trobo gaire pràctic. El llibre es podria resumir amb un "posa't a treballar gandul, que quan ho facis l'univers t'ajudarà"

Només el recomanaria si ets un artista i t'agrada el misticisme, llavors et pot motivar una miqueta; sinó, hi ha altres lectures més interessants.
